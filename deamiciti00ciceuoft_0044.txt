40 CICERO DE AMICITIA.

se admovet vicissimque accipit illud, quod in altero est ; ex quo
exardescit sive amor sive amicitia ; utrumque enim dictum est
ab amando ; amare autem nihil est aliud nisi eum ipsum diligere,
quem ames, nulla indigentia, nulla utiiitate quaesita ; quae
tamen ipsa ecflorescit ex amicitia, etiamsi tu eam minus secutus
sis. 101. Hac nos adulescentes benivolentia senes 11105, L.
Paulum, M. Catonem, C. Galum, P. Nasicam, Ti. Gracchum,
Scipionis nostri socerum, dileximus, haec etiam magis elucet
inter aequales, ut inter me et Scipionem, L. Furium, P. Rupi-
lium, Sp. Mummium. Vicissim autem senes in adulescentium
caritate adquiescimus, ut in vestra, ut in Q. Tuberonis3 equidem
etiam admodum adulescentis P. Rutili, A. Vergini familiaritate
delector. Quoniamque ita ratio comparata est vitae naturaeque
nostrae, ut alia ea: alta aetas oriatur, maxume quidem optandum
est, ut cum aequalibus possis, quibuscum tamquam e carceribus
emissus sis, cum isdem ad calcem, ut dicitur, pervenire. 102. Sed
quoniam res humanae fragiles caducaeque sunt, semper aliqui
anquirendi sunt, quos diligamus ct a quibus diligamur; caritate
enim benivolentiaque sublata omnis est e vita sublata iucunditas.
&Mihiquidem Scipio, quamquam est subito ereptus, vivit tamen
semperque vivet ; virtutem enim amavi illius viri, quae extincta
non est ; nec mihi soli versatur ante oculos, qui illam semper in
manibus habui, sed etiam posteris erit clara et insignis. Nemo
umquam animo aut spe maiora suscipiet, qui sibi non illius
memoriam atque imaginem proponendam putet. 103. Equidem
ex omnibus rebus, quas mihi aut fortuna aut natura tribuit, nihil
habeo, quod cum amicitia Scipionis possim comparare. In hac
mihi de re publica consensus, 111 hac rerum privatarum con-
silium, in eadem requies plena oblectationis fuit. Numquam
illum ne minima quidem rc offendi, quod quidem senserim, nihil
audivi ex eo ipse, quod nollem3 una domus erat, idem vietus,
isque communis, neque solum militia, sed etiam peregrina-
tiones rusticationesque communes. 104. Nam quid ego de
studiis dicam cognoscendi semper aliquid atque discendi? in
quibus remoti ab oculis populi omne otiosum tempus contrivimus.
Quarum rerum recordatio et memoria si una cum illo occidisset,
desiderium coniunctissimi atque amantissimi viri ferre 1111110
modo possem. Sed nec illa extincta sunt alunturque potius et
augentur cogitatione et memoria mea, et, si illis plane orbatus
essem, magnum tamen adfert mihi aetas ipsa solacium. Diutius
enim iam in hoc desiderio csse non possum. Omnia autem
brevia tolerabilia esse debent, etiamsi magna sunt.
Haec habui de amicitia quae dicerem. Vos autem hortor, ut
ita virtutem locetis, sine qua amicitia esse non potest, ut ea ex-
cepta nihil amicitia praestabilius putetis.

