38 CICERO DE AMICITIA.

amicitiae et alterum libere facere, non aspere, alterum patienter
accipere, non repugnanter, sic habendum est nullam in amicitiis
pestem esse maiorem quam adulationem, blanditiam, adsenta-
tionem ; quamvis enim multis nominibus est hoc vitium notan·
dum levium hominum atque fallacium ad voluntatem loquentium
omnia, nihil ad veritatem. 92. Cum autem omnium rerum
simulatio vitiosa est (tollit enim iudicium veri idque adulterat),
tum amicitiae repugnat maxime3 delet enim veritatem, sine qua.
nomen amicitiae valere non potest. Nam cum amicitiae vis sit
in eo, ut unus quasi animus fiat ex pluribus, qui id fieri poterit,
si ne in uno quidem quoque unus animus erit idemque semper,
sed varius, commutabilis, multiplex i> 93. Quid enim potest
esse tam flexibile, tam devium quam animus eius, qui ad alterius
non modo sensum ac voluntatem, sed etiam vultum atque nutum
convertitur?

Negat quis, nego3 ait, ai03 postremo imperavi
2 egometmihi
Omnia adsentari,

ut ait idem Terentius, sed ille in Gnathonis persona, quod amici
genus adhibere omnino levitatis est. 94. Multi autem Gna-
thonum similes cum sint loco, fortuna, fama superiores, horum
est adsentatio molesta, cum ad vanitatem accessit auctoritas.
95. Secerni autem blandus amicus a vero et internosci tam
potest adhibita diligentia quam omnia fucata et simulata a sin-
ceris atque veris! Contio, quae ex imperitissimis constat, tamen
iudicare solet, quid intersit inter popularem, id est adsentatorem
et levem civem, et inter constantem, seyerum et gravem.
96. Quibus blanditiis C. Papirius nuper influebat in auris con-
tionis, eum ferret legem de tribunis plebis reficiendis ! Dissua-
simus n0s; sed nihil de me, de Scipione dicam lubentius.
Quanta illa, di inmortales, fuit gravitas, quanta in oratione
maiestas! ut facile ducem populi Romani, non comitem diceres.
Sed adfuistis, et est in manibus oratio. Itaque lex popularis
suffragiis populi repudiata est. Atque, ut ad me redeam, me-
ministis, Q. Maxumo, fratre Scipionis, et L. Mancino consulibus
quam popularis lex de sacerdotiis G. Licini Crassi videbatur!
cooptatio enim collegiorum ad populi beneficium transferebatur;
atque is primus instituit in forum versus agere eum populo.
Tamen illius vendibilem orationem religio deorum inmortalium
nobis defendentibus facile vincebat. Atque id actum est praetore
me quinquennio ante, quam consul sum factus; ita re magis
quam summa auctoritate causa illa defensa est.

XXVI. 97. Quodsi m scaena, id est in contione,' m qua rebus
fictis et adumbratis loci plurimum est, tamen verum valet, si

